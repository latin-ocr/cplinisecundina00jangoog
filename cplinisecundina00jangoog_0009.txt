IV PRAEFATIO

idcirco adscripsi7 ut intellegatur subsidia a primis editoribus
adbibita, quamvis temporum decursu depravata, originem
tamen traxisse e codicibus vetustioris quem nunc novimus
ordinis et permultas hodie revocatas esse lectiones a Sil-
ligio saepiusque etiam a lano, tenui illis et nimis angusto
apparatu utentibuS, inmerito abiectas simul ut caveatur ne
legentes, si lorte locos Plinianos ex superiore aliqua edi·
tione citatos invenerint, inopes consilii haereant in verbis
nunc plus minusve mutatis. itemque emendationum vel
coniecturarum memoratu dignarum auctores principes re-
ferre mihi curae luit, ut Plinius ipse (prael. 21) benignum
esse ait et plenum· ingenui pudoris l'ateri per quos pro·
leceris: quo pacto vera tandem elucet emendationis per
quattuor saecula propagatae imago, quam Sillig creberrima
Dalecampii mentione obscuravit, ac manileste apparet quan-
tum debeatur cum vetustissimis editoribus qui quasi silvam
incultam dumetisque densam, qualis horret in codicibus
mendosissime scriptis, strenue ac sollerter perviam red-
diderunt peregrinari cupientibus, tum mirandae eruditioni
et sagacitati Hermolai barbari et Gelenii, qui vulgati quem
vocant textus conditores praecipui exstiterunt, ut omittam
hoc loco quae posteri deinceps praestiterint. quibus quanto
inferiora sint quae mihi contigit praestare, peractum cum·
maxime opus intuenti in mentem venit inprimisque veniam
mibi rogandam esse sentio, siin litterarum campo inmenso
et ultra unius hominis prospectum longe dilatato multa me
lugerint ad interpretanda aut emendanda Plinii verba ab
aliis recte observata.

Reliquum est ut memori animo palam hocloco debitas
gratias agam Carolo Riick et Ottoni Rossbach, qui
humanissime studia mea adiuverunt, et viris clarissimis
regias bibliothecaspublicasLeidensem‚vindobonensem,
liresdensem moderantibus, quorum insigni liberalitate
lactum est, ut codices huc transmissos omni qua opus cst
cura excutere mihi liceret.

Scribebam Dresdae m. Dec. Mch.

 

